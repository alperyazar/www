---
date: 2012-07-29
---
# İBTÇ: İlk Bilgisayarımı Tekrar Çalıştırma

!!! info
    Durum: tamamlandı, terk edildi

    Projeyi bitirmiş durumda olsam da vakit ayırıp tamamlayıp yayınlamam zor
    gözüküyor. Bu iş, [SSTBIOSProg](../sstbiosprog/index.md) işi ile ilgili.

Evimize ilk bilgisayar 2000 senesinde gelmişti. İşletim sistemi olarak da Windows 98 vardı. O zamanlar bilgisayarlar benim için erişilmez, muhteşem cihazlardı. Tabi elektronik ile ilgilenmeye başlayınca üstlerindeki sır perdeleri yavaş yavaş kalkmaya başlamıştı. Yine de ilk bilgisayarımın yeri bende ayrıdır. Bilgisayarla etkileşimli ilk devremi bu bilgisayar aracılığı ile yapmıştım, bunu hiç unutmuyorum. Paralel porta bağladığım LEDlerin, bilgisayarda yazdığım program ile yanıp sönmesini görmek çok heyecan vericiydi.

Bilgisayarı en son 3-4 sene önce açtığım zaman çalışıyordu. Daha sonra güç kaynağını kullanmak üzere sökmüştüm. Geçtiğimiz günlerde bu bilgisayarı tekrar çalıştırmak istedim. Arch Linux gibi bir işletim sistemi kurarak esasen kendimi eğitmek amaçlı kullanmak aklıma geldi. Yeni bir güç kaynağı aldım ve bilgisayarın güç tuşuna bastığım zaman sonuç hüsrandı maalesef. Muhtemelen BIOS tabanlı bir problem olduğunu düşünüyorum. Ben de bu konu üzerine yaptığım çalışmaları buradan paylaşmaya karar verdim. Konu hakkında yazı ekledikçe, buraya da bir yazı listesi ekleyip listeyi güncelleyeceğim.

## Tarihçe

### Yeni Yazı (2012-07-29)

İlk önce bilgisayardaki sorunu bulmaya çalışıyorum.

[İBTÇ: Sorunu Belirleme](2012-07-29-ibtc-sorunu-belirleme.md)

### Yeni Yazı (2012-08-04)

BIOS kaynaklı olduğunu düşündüğüm sorunu çözmek için ilk önce anakartı iyi tanımak gerekiyor. Anakarttaki çipleri inceleyip, uygun BIOS dosyasını buluyorum.

[İBTÇ: Anakartı Tanıyalım](2012-08-04-ibtc-anakarti-taniyalim.md)

### Yeni Yazı (2012-08-05)

Tam da oldu çalışacak derken, yine en başa döndüm.

[İBTÇ: İlk Başarı ve Başarısızlık](2012-08-05-ibtc-ilk-basari-ve-basarisizlik.md)
